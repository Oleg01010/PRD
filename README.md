# PRD
Технічне завдання до Туристичного порталу присвяченого місту Кам’янець-Подільський

Тематика сайту: Туристичний портал, присвячений місту Кам’янець-Подільський, його культурі, туристичним маршрутам, пам’яткам архітектури, природним об’єктам тощо.

Мета сайту: Створення інформативного та зручного туристичного сайту для міста Кам'янець-Подільський, який буде залучати туристів та стимулювати розвиток туризму. 

Цільова аудиторія: Туристи, які цікавляться подорожами до Кам'янця-Подільського. Місцеві жителі, які хочуть більше дізнатися про своє місто та знайти цікаві місця для відвідування.

Головним елементом сайту є інтерактивна карта із відображенням на ній усіх локацій: історичні пам’ятки, події та розваги, фермерські та крафтові виробництва, проживання, харчування, транспортна інфраструктура і т.д. 

Функціонал інтерактивної карти:
Пошук та фільтрація: Пошук по назві, категорії, типу, ціні, доступності. 
Фільтрація за: 
-	категорією (пам’ятки, ресторани, готелі, виробники, транспортні зупинки);
-	типом (музеї, парки, ресторани швидкого харчування, готелі по кількості зірок);
-	ціною (безкоштовні, бюджетні, люкс).

Маршрути: Прокладання маршрутів до обраних місць. Вибір кращого маршруту за часом, відстанню, вартістю. Візуалізація маршрутів на карті. Інформація про час проїзду. Можливість збереження маршрутів.

Додаткова інформація: Фотографії та відео об'єктів на карті. Відгуки користувачів про об'єкти. Детальні описи об'єктів (історія, години роботи, контактна інформація).


Мови: Переклад сайту на декілька мов (англійська, німецька, польська). Автоматичне визначення мови браузера користувача. Можливість вибору мови інтерфейсу.

Функціональні вимоги: 
Можливість створення профілю користувача: Реєстрація та авторизація користувачів: Можливість створення облікового запису для користувачів з можливістю входу на сайт.
Збереження обраних пам’яток, подій, ресторанів, готелів у списку «Обрані».
Рекомендації місць відвідування на основі інтересів користувача.

Можливість створення профілю приватної організації: Реєстрація та авторизація приватних організацій (локацій), суб’єктів господарювання. Можливість створення облікового запису з можливістю входу в окремий кабінет.
Першочергово наповнюються тільки локації комунальної власності та “дружніх” закладів.
Система повинна дозволяти додавати і редагувати локації самостійно. 
Відображення на сайті нових об’єктів відбувається після проходження модерації.
Приватні організації можуть розміщати на сайті свої маршрути.
Приватні організації (локації) можуть створювати свої події, як регулярні так і не регулярні:

Приватні організації (локації) можуть активувати функцію “магазин”.
Ця функція дозволяє створити власний інтернет-магазин та виставляти на продаж свої товари. Такі локації мають свій кабінет для відслідковування товарів

Каталог місць та активностей: Відображення інформації про різноманітні місця та активності для туристів, з можливістю оцінювання їх відвідувачами та відображенням рейтингу.

Інформація про місто: Представлення загальної інформації про місто, його історію, географічне розташування тощо. Презентаційні ролики про місто. Відео про пам’ятки, події готелі, ресторани.

Інформація про події: Публікація інформації про події, фестивалі, відкриття нових локацій, проведення виставок, форумів, воркшопів тощо.

Пошук та фільтрація: Можливість пошуку місць та активностей за різними критеріями, такими як локації, події, маршрути, рейтинги.
На основі локацій можна формувати маршрути: одноденні, 2-3-х денні, до тижня. 
Модератори сайта за допомогою програмного алгоритму сайта створюють рекомендовані маршрути для самостійного відвідування. 

Планувальник подорожей: Функція для користувачів для створення власних маршрутів та планування подорожей. В тому числі створення туристичних маршрутів до сусідніх населених пунктів  типу: Кам’янець-Подільський – Хотин – Кам’янець-Подільський. 

Система бронювання: можливість онлайн-бронювання готелів та ресторанів, замовлення екскурсій та туристичних подорожей. Зручний фільтр за ціновими пропозиціями, місцем розташування, рейтингом.

Інформація про події: Публікація інформації про події, фестивалі та інші цікаві заходи. Календар подій, що проводяться в місті. Можливість фільтрувати події за датою, категорією та ціною. Детальна інформація про кожну подію, включаючи опис, програму, фотогалерею, відгуки.

Соціальні мережі: Інтеграція з соціальними мережами (Facebook, Instagram). Можливість ділитися інформацією про пам’ятки, події, ресторани, готелі в соціальних мережах. Відгуки користувачів про місто, пам’ятки, події, ресторани, готелі, крафтових виробників тощо. 

Основні розділи:
-	Локації:
- пам’ятки архітектури
- природні пам’ятки
- музеї
- фотозони
- атракції
- заклади харчування
- заклади проживання
- кемпінги
- заклади культури
- виставкові зали
- концертні зали
- крафтові майстерні
- ринки/ярмарки
- інша туристична інфраструктура
- продуктові магазини
- транспортні вузли
- інше
-	Події:
- фестивалі
- тури
- концерти
- виставки
- майстер-класи/гуртки
- дегустації
- тренінги
- виставки
- спортивні події
-	Маршрути:
- пішоїхідні (хайкінг)
- по історичним місцям
- автомобільні
- кількаденні
- велосипедні
- музейні
- заповідні
- інше
-	Онлайн-магазини крафтових товарів (маркетплейс)
-	Карта локацій, подій, маршрутів
-	Про нас/“Офіс гостинності”
-	Кабінет користувача:
- особистий кабінет туриста
- особистий кабінет адміністратора локації
-	Кабінет адміністратора/адміністратора (закритий розділ)

Дизайн та інтерфейс: 
-	мінімалістичний та естетичний дизайн, що відображає красу та туристичну привабливість міста Кам’янець-Подільський;
-	зручний та інтуїтивно зрозумілий інтерфейс користувача для легкої навігації по сайту;
-	адаптивний дизайн для оптимального відображення на різних пристроях (комп’ютери, планшети, мобільні телефони);
-	ілюстрації та фотографії високої якості туристичних місць, локацій, історичних пам’яток архітектури для приваблення уваги користувачів.
 
Додаткові можливості:
Додаткові можливості для користувачів: Форум для спілкування туристів. Блог про місто. Корисні поради для туристів. 

Додаткові можливості для приватних організацій: 
Відзнака міста “Рекомендовано”
Обов’язки:
- офіційно зареєстровані
-	немає заборгованості по податкам
-	входити в асоціацію (кластер) для прикладу Створено в Кам’янці, Смачно в Кам’янці, Клуб подільської кухні
-	якість обслуговування
Переваги:
- підняття в верх по списку на сайті
-	наліпка
-	рекомендації в ТІЦ та розміщення друкованої продукції на виставках
-	формування маршрутів з локацій які мають відзнаку
-	можливість додавати події
-	функція магазину


Ідеї:
1.	API. Ми створюємо одну адмінчастину. Всі локації додаються з певним id. Модератори автризуються під певним доступом і мають доступ тільки для певних id.
На фронті всі локації мать принципи "матрьошки". Наприклад: візітдністер - виводить всі локації Дністра (від Карпат до Чорного моря), Візітподілля - фільтрує всі локації з айді які задали для поділля (можна задавати кілька айді), візітканець - фільтрує локації по місту. Система зможе пропонувати найближчі локації поза межами обраного регіону.

2.	Інтегрувати сайт з вказівниками - по qr коду відкривається карта з центруванням по точці в якій я знаходжусь і пропонує найближчі локації.
